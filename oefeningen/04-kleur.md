# Oefening 4 - kleur toevoegen
Tot nu toe zijn we vooral bezig geweest met het toevoegen van inhoud aan onze webpagina. Dat is allemaal leuk en aardig, maar het ziet er nog wel een beetje saai uit. Vind je niet?

Tijd om wat kleur aan onze webpagina toe te voegen! :art:

## Attributen
Voor het toevoegen van kleur aan onze webpagina gaan we gebruik maken van het `style` attribuut. Attribuut? Ja, je leest het goed: we gaan deze keer geen gebruik maken van tags, maar van iets nieuws: *attributen*.

Met behulp van attributen kun je eigenschappen van tags beschrijven. Stel je eens voor dat je zelf een tag bent. Dan zou je kunnen zeggen dat je naam, je leeftijd en haarkleur attributen zijn.

Voor het toevoegen van attributen aan tags gelden een paar simpele regels:
* Attributen kun je alleen toevoegen aan starttags, zoals: `<p>`. Voeg je een attribuut toe aan een eindtag, dan zal deze genegeerd worden door de browser. Dat heeft dus geen zin!
* Een attribuut bestaat uit een naam en een (vaak verplichte) waarde; 
* De notatie is als volgt: `naam="waarde"`. Voor een leeftijd zou je dus het volgende op kunnen schrijven: `leeftijd="34"`.

Als we onszelf weer even als tag zien, dan zouden we als we deze regels volgen bijvoorbeeld het volgende op kunnen schrijven: 
```
<ik naam="Martijn" leeftijd="34" haarkleur="bruin"></ik>
```

Als de `ik` tag echt zou bestaan, dan zouden we op deze manier de browser kunnen vertellen dat ik Martijn heet, 34 jaar oud ben en bruin haar heb. Zonder attributen zou die geen idee hebben wie ik ben. Misschien zou de browser dan wel denken dat ik Chris heet... 

Eigenlijk zijn ze dus best wel handig h√®, die attributen?

Laten we snel een echt bestaand attribuut toevoegen aan onze webpagina: het `style` attribuut!

## Het style attribuut
...